---
title: "วิธีการใช้งาน Playboard เบื้องต้น"
publishedAt: "2025-04-29T11:24:57.267Z"
status: "published"
author:
  name: "Irisia"
  picture: "https://avatars.githubusercontent.com/u/78334455?v=4"
slug: "playboard-for-beginner"
coverImage: ""
---

เอกสารนี้จะช่วยคุณให้สามารถเริ่มต้นใช้งาน Playboard ตลอดจนคุณพร้อมขายคลาสแรก

## สมัครสมาชิก

เริ่มต้นการสมัครสมาชิก Playboard ได้ที่ [playboard.cloud](http://playboard.cloud)

### ขั้นตอนการสมัคร

1. คลิก "เริ่มต้นใช้ฟรี"

   ![](https://document-assets.st-th-1.byteark.com/playboard-beginner%2Fhome-page.png)

2. เลือกช่องทางสมัครที่ต้องการ

3. คลิกยอมรับเงื่อนไขการใช้บริการ

## การสร้างแบรนด์แรกและคลาสแรกของคุณ

หลังจากสมัครสมาชิกสำเร็จ ระบบจะนำคุณไปยังแบบฟอร์ม 3 ขั้นตอน ที่จะช่วยให้คุณสามารถสร้างแบรนด์แรกและคลาสแรกได้อย่างง่ายดาย

### สร้างแบรนด์

แบรนด์คือบัญชีหลักของคุณบน Playboard เปรียบเสมือนพื้นที่ที่คุณใช้จัดการเนื้อหาทั้งหมด โดยมีรายละเอียดที่ต้องเลือกดังนี้

- **ชื่อแบรนด์** - ชื่อของแบรนด์ที่จะแสดงให้ผู้ซื้อทุกคนเห็น
- **โลโก้แบรนด์** - โลโก้ของแบรนด์ จะแสดงอยู่บริเวณมุมบนซ้ายของเว็บไซต์
- **URL ของแบรนด์** - URL ที่ใช้ในการเข้าถึงหน้าเว็บไซต์แบรนด์ของคุณ
- **สีหลักของเว็บไซต์** - สีที่จะใช้เป็นธีมหลักภายในเว็บไซต์ของคุณ

![](https://document-assets.st-th-1.byteark.com/playboard-beginner%2Fcreate-brand.png)

### การสร้างคลาส

คลาสคือที่สำหรับอัปโหลดเนื้อหาของคุณ โดยคลาสจะอยู่ภายใต้แบรนด์ของคุณ มีรายละเอียดที่ต้องกำหนดดังนี้

- **ชื่อคลาส** - ชื่อของคลาสที่ต้องการขาย
- **ประเภทคอนเทนต์ในคลาส** - ประเภทของคอนเทนต์ที่คุณจะอัปโหลดภายในคลาส
- **ราคาคลาส** - ราคาของคลาสที่คุณต้องการจะขาย

![](https://document-assets.st-th-1.byteark.com/playboard-beginner%2Fcreate-course.png)

### การเพิ่มช่องทางติดต่อ

ช่องทางติดต่อจะช่วยให้ผู้ซื้อสามารถติดต่อคุณเพื่อสอบถาม หรือสมัครเข้าชมได้

**หมายเหตุ:** หากยังไม่มีช่องทางติดต่อสามารถคลิก "ต่อไป" เพื่อข้ามขั้นตอนนี้ได้ทันที

## การอัปโหลดเนื้อหา

คุณสามารถทำการอัปโหลดเนื้อหาภายในคลาสได้ง่าย ๆ ตามขั้นตอนดังต่อไปนี้

1. เลือกคลาสที่ต้องการอัปโหลด
2. กดปุ่ม “อัปโหลด”
3. เลือกไฟล์วิดีโอจากเครื่องของคุณ
4. กด **"อัปโหลดไฟล์"**

หากต้องการทราบรายละเอียดเพิ่มเติมเกี่ยวกับการอัปโหลดเนื้อหา คุณสามารถดูรายละเอียดเพิ่มเติมได้ที่ [เอกสารการอัปโหลดเนื้อหา](content-managment/upload-video)

## การแก้ไขรายละเอียดเนื้อหา

หลังจากอัปโหลดวิดีโอเสร็จแล้ว คุณสามารถปรับแต่งรายละเอียดต่างๆ ได้ตามใจชอบ ไม่ว่าจะเป็นการตั้งชื่อวิดีโอใหม่ เพิ่มคำอธิบาย หรือแม้แต่การตั้งค่าวิดีโอโปรโมต

1. ไปที่หน้า **จัดการเนื้อหาของคลาส**
2. คลิกที่เนื้อหาที่ต้องการ
3. ปรับเปลี่ยนรายละเอียดตามที่คุณต้องการ

หากต้องการทราบรายละเอียดเพิ่มเติมเกี่ยวกับการแก้ไขรายละเอียดเนื้อหาได้ที่ [เอกสารหน้ารายละเอียดเนื้อหา](content-managment/video-setting)

## การแก้ไขราคา

คุณสามารถแก้ไขราคาของคลาสได้ตลอดเวลาผ่านหน้าตั้งค่าการขาย

1. ไปที่เมนู **ข้อมูลการขาย** แล้วเลือก **ตั้งค่าการขาย**
2. กดปุ่ม “แก้ไขราคาคลาส”
3. ใส่ราคาที่ต้องการในช่อง “**ราคาคลาส”**

หากเปลี่ยนราคาครั้งแรก จะสามารถทำได้ทันที หากไม่ใช่ จะจำเป็นต้องใส่รหัส 6 หลักที่ได้จาก email หรือ line ที่สมัครไว้

สามารถอ่านรายละเอียดเพิ่มเติมเกี่ยวกับการแก้ไขราคาได้ที่ [เอกสารการแก้ไขราคา](selling-info/selling-setting/change-course-price)

## การแชร์คลาส

คุณสามารถแชร์คลาสของคุณให้กับผู้ที่สนใจได้ง่าย ๆ ผ่านลิงก์เพื่อเข้าสู่หน้าคลาสของคุณ โดยมีขั้นตอนดังนี้

1. ไปที่หน้า **จัดการเนื้อหาของคลาส**
2. กดปุ่ม "แชร์คลาสนี้" ที่บริเวณมุมบนขวา

   ![](https://document-assets.st-th-1.byteark.com/playboard-beginner%2Fshare-class-button.png)

3. คัดลอกลิงก์หรือเลือกช่องทางที่จะแชร์

## การตั้งค่ารับชำระจากผู้ซื้อ

เพื่อให้คุณเริ่มรับรายได้จากการขายคอร์สได้ทันที คุณจำเป็นต้องตั้งค่าบัญชีธนาคารสำหรับรับเงิน ซึ่งสามารถทำได้ดังนี้

1. ไปที่เมนู **ข้อมูลการขาย** แล้วเลือก **ตั้งค่าการรับชำระจากผู้ซื้อ**
2. กดปุ่ม “ตั้งค่า” ในหัวข้อ "การแจ้งโอนผ่านหน้าเว็บไซต์"
3. กรอกรายละเอียดบัญชีรับเงิน
4. กดปุ่ม "ข้าม"
5. กดปุ่ม "เพิ่มบัญชีรับเงินนี้"

**เคล็ดลับ:** Playboard มีระบบ **แจ้งโอนเงินผ่านหน้าเว็บไซต์** ที่ช่วยให้คุณขายคอร์สได้อัตโนมัติ 24 ชั่วโมง โดยไม่ต้องคอยตรวจสอบการโอนเงินด้วยตัวเอง เรียนรู้เพิ่มเติมได้ที่ [เอกสารหน้าตั้งค่าการรับชำระจากผู้ซื้อ](selling-info/payment-setting)

## การจัดการคำสั่งซื้อ

หน้ารายละเอียดคำสั่งซื้อจะแสดงข้อมูลของทุกคำสั่งซื้อ พร้อมทั้งสามารถ **อนุมัติ** หรือ **ยกเลิก** คำสั่งซื้อที่อยู่ในสถานะ "รออนุมัติ" ได้

สามารถอนุมัติหรือยกเลิกคำสั่งซื้อได้โดยทำตามขั้นตอนนี้

1. ไปที่เมนู **ข้อมูลการขาย** แล้วเลือก **รายการคำสั่งซื้อ**
2. กดที่คำสั่งซื้อที่ต้องการเพื่อดูรายละเอียดเพิ่มเติม
3. ปุ่มต่าง ๆ จะแสดงอยู่ที่บริเวณมุมบนขวา
   1. คลิก “อนุมัติคำสั่งซื้อ” เพื่อให้ผู้เรียนเข้าถึงคอร์สของคุณได้ทันที
   2. คลิก “ยกเลิกคำสั่งซื้อ” หากมีปัญหาเกี่ยวกับการชำระเงิน

สามารถอ่านรายละเอียดเพิ่มเติมได้ที่ [เอกสารหน้ารายละเอียดคำสั่งซื้อ](selling-info/order-detail)
