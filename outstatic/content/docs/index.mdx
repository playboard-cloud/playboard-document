---
title: "Getting Started"
publishedAt: "2025-04-25T05:49:02.531Z"
status: "published"
author:
  name: "Max Murray"
  picture: "https://avatars.githubusercontent.com/u/78588986?v=4"
slug: "index"
coverImage: ""
---

## Playboard คืออะไร?

Playboard เป็นเครื่องมือที่ช่วยให้คุณสร้างเว็บไซต์สำหรับขายคอร์สออนไลน์หรือวิดีโอคอนเทนต์ของคุณเอง โดยที่คุณไม่จำเป็นต้องมีความรู้เรื่องการเขียนโค้ดหรือการออกแบบเว็บไซต์มาก่อน

เพียงแค่อัปโหลดวิดีโอและเพิ่มรายละเอียดคอร์สตามที่คุณต้องการ Playboard จะจัดการส่วนที่ยุ่งยากให้ทั้งหมด ไม่ว่าจะเป็น:

- ระบบรับชำระเงินจากผู้ซื้อ

- การอนุมัติให้ผู้ซื้อเข้าดูวิดีโอของคุณโดยอัติโนมัติ

- การปรับแต่งหน้าเว็บไซต์ให้ใช้งานง่ายและดูน่าสนใจ

เมื่อใช้ Playboard คุณมีอิสระอย่างเต็มที่ในการบริหารคอนเทนต์ของคุณ ไม่ว่าจะเป็นการกำหนดราคาที่เหมาะสม การออกแบบโปรโมชั่นดึงดูดใจ หรือการสร้างแคมเปญส่วนลดพิเศษ

ระบบของเราคิดค่าบริการตามการใช้งานจริงเท่านั้น Playboard จะเก็บค่าบริการเฉพาะเมื่อมีผู้สนใจลงทะเบียนเข้าชมคอนเทนต์ของคุณ ทำให้คุณได้รับรายได้เต็มเม็ดเต็มหน่วยโดยไม่ต้องกังวลเรื่องต้นทุนที่ซ่อนอยู่หรือการถูกหักค่าคอมมิชชั่น

เหมาะสำหรับทุกคนที่มีความรู้หรือทักษะเฉพาะทางและต้องการสร้างรายได้จากสิ่งที่คุณเชี่ยวชาญ ไม่ว่าจะเป็นติวเตอร์ ผู้สอนงานฝีมือ หรือผู้เชี่ยวชาญในด้านต่างๆ

Playboard สามารถช่วยให้เริ่มต้นขายคลาสออนไลน์ง่าย ๆ ภายในไม่กี่นาที ด้วยแพลตฟอร์มที่ออกแบบมาเพื่อครูและโค้ชยุคใหม่

### Playboard ทำอะไรได้บ้าง

### 1. อัปโหลดวิดีโอคุณภาพสูง

- รองรับไฟล์วิดีโอขนาดใหญ่โดยไม่ลดทอนคุณภาพ แสดงผลได้สูงสุดที่ความคมชัดระดับ 1080p
- นำเสนอวิดีโอของคุณผ่าน Video Player ที่รองรับประสบการณ์การรับชมที่ลื่นไหลทั้งบนคอมพิวเตอร์และมือถือ

### 2. ควบคุมรายได้ของคุณอย่างอิสระ

- กำหนดราคาขายคอร์สได้ตามต้องการ
- รับรายได้โดยตรงเข้าบัญชีของคุณ ไม่ผ่านคนกลาง

### 3. ตรวจสอบการชำระเงินอัตโนมัติ

- ระบบตรวจสอบสลิปการโอนเงินและอนุมัติให้ผู้ชมเข้าสู่คอนเทนต์ได้โดยอัตโนมัติ
- ประหยัดเวลาการตรวจสอบยอดโอนเข้าบัญชีด้วยตัวเอง โดยไม่มีค่าธรรมเนียมเพิ่มเติม

### 4. สร้างเว็บไซต์ที่เป็นแบรนด์ของคุณเอง

- ใช้ชื่อโดเมนของคุณเองเพื่อสร้างเอกลักษณ์และความน่าเชื่อถือ ช่วยให้ผู้เรียนจดจำแบรนด์ของคุณได้ง่าย และทำให้คุณมีพื้นที่ออนไลน์เป็นของตัวเองอย่างแท้จริง
- ปรับแต่งหน้าเว็บไซต์ได้ตามใจคุณ นำเสนอข้อมูลแบรนด์ คอนเทนต์ ผู้สอน และโปรโมชั่นได้อย่างยืดหยุ่น

### 5. ดูสถิติการรับชมอย่างละเอียด

- เข้าถึงข้อมูลพฤติกรรมการรับชมแบบครบถ้วน ทั้งยอดผู้ชม จำนวนผู้ชมที่ดูจนจบ ระยะเวลาการรับชมเฉลี่ย และพฤติกรรมการรับชมรายบุคคล
- เข้าใจกลุ่มผู้ชมของคุณได้อย่างลึกซึ้ง เพื่อพัฒนาคอนเทนต์ให้ตรงใจกลุ่มเป้าหมายยิ่งขึ้น

### 6. ปกป้องคอนเทนต์ของคุณอย่างปลอดภัย

- ป้องกันการรั่วไหลของคอนเทนต์ด้วย Signed URL ป้องกันการนำลิงก์ไปใช้บนเว็บไซต์หรือแอปพลิเคชันอื่น
- เข้ารหัสคอนเทนต์ด้วย Clear Key Encryption ทำให้ผู้ที่ไม่มีสิทธิ์ไม่สามารถเข้าถึงคอนเทนต์ได้ แม้จะดาวน์โหลดไฟล์ไปแล้วก็ตาม
- ทั้งหมดนี้ Playboard จัดการให้คุณอยู่เบื้องหลัง โดยที่คุณไม่ต้องกังวลกับรายละเอียดทางเทคนิค ให้คุณโฟกัสกับการสร้างคอนเทนต์คุณภาพได้อย่างเต็มที่

### คำศัพท์ที่พบบ่อยในระบบ Playboard

**แบรนด์ (Brand)**

แบรนด์คือบัญชีหลักของคุณบน Playboard เปรียบเสมือนพื้นที่ที่คุณใช้จัดการเนื้อหาทั้งหมด ไม่ว่าคุณจะเป็นติวเตอร์อิสระ สถาบันกวดวิชา บริษัทฝึกอบรม หรือผู้จัดอีเวนต์ แบรนด์จะเป็นศูนย์กลางการทำงานของคุณบน Playboard

**ผู้ดูแลแบรนด์ (Brand Supervisor)**

คุณสามารถเพิ่มสมาชิกในทีมให้ช่วยดูแลแบรนด์ของคุณได้ เพียงส่งลิงก์คำเชิญให้พวกเขา ผู้ที่ได้รับเชิญจะสามารถช่วยจัดการคอร์สและดูแลระบบร่วมกับคุณได้

**คลาส (Class)**

คลาสคือเนื้อหาที่คุณสร้างขึ้นภายใต้แบรนด์ของคุณจากการอัปโหลดวีดิโอตั้งแต่ 1 วีดิโอขึ้นไป คุณสามารถเพิ่มคำอธิบายให้กับทุกๆวีดิโอเพื่อให้ข้อมูลเพิ่มเติมหรือแนบลิงก์เอกสารประกอบการรับชมได้

**แพ็กเกจ (Package)**

แพ็กเกจกำหนดขอบเขตการใช้งานของแต่ละคอร์ส เช่น:

- ความยาววิดีโอที่อัปโหลดได้
- คุณภาพความคมชัดของวิดีโอ
- ระยะเวลาที่ผู้เรียนสามารถเข้าชมคอร์สได้หลังสมัคร
- ฟีเจอร์พิเศษต่างๆ
- จำนวนเครดิตที่จะถูกหักต่อผู้เรียนหนึ่งคน

**เครดิต (Credit)**

เครดิตคือหน่วยที่ใช้ในการคิดค่าบริการ คุณจะได้รับเครดิตเมื่อเติมเงินเข้าระบบ Playboard เครดิตจะถูกหักเฉพาะเมื่อ:

1. มีผู้เรียนลงทะเบียนเข้าชมคอร์สของคุณจริงๆ
2. คุณสร้างลิงก์คำเชิญเพื่อให้ผู้เรียนเข้าสู่คอร์ส

**แผนการใช้งาน (Subscription Plan)**

แผนการใช้งานคือรูปแบบการจ่ายเงินเพื่อใช้บริการ Playboard มี 2 แบบ:

1. **Standard Plan** - รูปแบบการคิดค่าบริการแบบ "pay-as-you-go" หรือจ่ายเท่าที่มีการใช้งานจริง ตามเงื่อนไขการหักเครดิตที่ระบุด้านบน
2. **Business Plan** - รูปแบบการคิดค่าบริการตามที่ทางแบรนด์ตกลงกับ Playboard ในสัญญาระยะยาว เป็นแผนสำหรับธุรกิจที่มีความต้องการใช้งานเฉพาะ

**สมาชิก (Member)**

สมาชิกคือผู้ที่ลงทะเบียนเข้าชมคอร์สของคุณ สามารถเข้าชมได้ 2 วิธีหลัก:

1. ผ่านลิงก์คำเชิญที่คุณส่งให้
2. ชำระเงินผ่าน QR Code และอัปโหลดสลิปการโอนเงิน ระบบจะตรวจสอบและอนุญาตให้เข้าชมโดยอัตโนมัติ

**ลิงก์คำเชิญ (Invite Link)**

ลิงก์ที่คุณสร้างขึ้นเพื่อให้ผู้เรียนเข้าชมคอร์สได้ทันทีโดยไม่ต้องผ่านขั้นตอนการชำระเงิน เช่น ในกรณีที่มีการชำระเงินภายนอกระบบ ลิงก์นี้ใช้ได้เพียงครั้งเดียวเท่านั้น

### เริ่มต้นใช้งาน Playboard ฟรี

คุณสามารถทดลองใช้ Playboard ได้ฟรีทันที เพียงแค่สร้างคอร์สแรกตามขั้นตอนด้านล่าง

ผู้ใช้ใหม่ทุกคนจะได้รับเครดิตฟรี ซึ่งเพียงพอสำหรับรองรับผู้เรียน 5-10 คนในคอร์สแรกของคุณ (จำนวนผู้เรียนขึ้นอยู่กับแพ็กเกจที่คุณเลือก)