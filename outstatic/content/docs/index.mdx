---
title: "Getting Started"
publishedAt: "2025-04-25T05:49:02.531Z"
status: "published"
author:
  name: "Max Murray"
  picture: "https://avatars.githubusercontent.com/u/78588986?v=4"
slug: "index"
coverImage: "/images/nav-layout-home-EwOT.webp"
---

## Playboard คืออะไร?

![](https://e7p0x58tti.ufs.sh/f/e8c9e462-cd15-4db1-9398-e4a1d1b3477c-ja6c04.com_small-memory_3840x2160.jpg)

![](https://docs.playboard-develop-1.poring.arkcube.com/api/outstatic/media/playboard-cloud/playboard-document/main/public/images/nav-layout-home-EwOT.webp)

Playboard เป็นแพลตฟอร์มที่ช่วยให้คุณสร้างช่องทางนำเสนอคอนเทนต์วิดีโอเพื่อเข้าถึงผู้ชมได้โดยตรง ไม่ว่าคุณจะมีคอนเทนต์ประเภทคอร์สออนไลน์ เวิร์คช็อป รีรันอีเวนท์ หรือวิดีโอคอนเทนต์อื่นๆ Playboard ช่วยให้คุณสร้างรายได้จากคอนเทนต์เหล่านั้นได้โดยตรงบนพื้นที่ของคุณเอง

เรามอบอิสระให้คุณในการปรับแต่งดีไซน์เว็บไซต์และสร้างโปรโมชั่นต่างๆ ตามที่คุณต้องการ พร้อมระบบวิเคราะห์ข้อมูลเชิงลึกที่ช่วยให้คุณเข้าใจพฤติกรรมการรับชมของผู้ชมได้ดียิ่งขึ้น

ทุกการจัดการทำได้ง่ายๆ ผ่านหน้า Dashboard โดยไม่จำเป็นต้องมีความรู้ทางเทคนิคหรือเสียค่าใช้จ่ายในการพัฒนาเว็บไซต์แต่อย่างใด Playboard ช่วยประหยัดเวลาของคุณด้วยการจัดการกระบวนการต่างๆโดยอัติโนมัติ เช่น การตรวจสอบการชำระเงิน การอนุมัติให้ผู้ชมเข้าถึงคอร์ส และการจัดเก็บข้อมูลผู้ชม ทำให้ทีมของคุณสามารถโฟกัสไปที่การสร้างคอนเทนต์คุณภาพและเสริมสร้างแบรนด์ของคุณให้แข็งแกร่งยิ่งขึ้น

### คำศัพท์ที่พบบ่อยในระบบ Playboard

**แบรนด์ (Brand)**

แบรนด์คือบัญชีหลักของคุณบน Playboard เปรียบเสมือนพื้นที่ที่คุณใช้จัดการเนื้อหาทั้งหมด ไม่ว่าคุณจะเป็นติวเตอร์อิสระ สถาบันกวดวิชา บริษัทฝึกอบรม หรือผู้จัดอีเวนต์ แบรนด์จะเป็นศูนย์กลางการทำงานของคุณบน Playboard

**ผู้ดูแลแบรนด์ (Brand Supervisor)**

คุณสามารถเพิ่มสมาชิกในทีมให้ช่วยดูแลแบรนด์ของคุณได้ เพียงส่งลิงก์คำเชิญให้พวกเขา ผู้ที่ได้รับเชิญจะสามารถช่วยจัดการคอร์สและดูแลระบบร่วมกับคุณได้

**คลาส (Class)**

คลาสคือเนื้อหาที่คุณสร้างขึ้นภายใต้แบรนด์ของคุณจากการอัปโหลดวีดิโอตั้งแต่ 1 วีดิโอขึ้นไป คุณสามารถเพิ่มคำอธิบายให้กับทุกๆวีดิโอเพื่อให้ข้อมูลเพิ่มเติมหรือแนบลิงก์เอกสารประกอบการรับชมได้

**แพ็กเกจ (Package)**

แพ็กเกจกำหนดขอบเขตการใช้งานของแต่ละคอร์ส เช่น:

- ความยาววิดีโอที่อัปโหลดได้
- คุณภาพความคมชัดของวิดีโอ
- ระยะเวลาที่ผู้เรียนสามารถเข้าชมคอร์สได้หลังสมัคร
- ฟีเจอร์พิเศษต่างๆ
- จำนวนเครดิตที่จะถูกหักต่อผู้เรียนหนึ่งคน

**เครดิต (Credit)**

เครดิตคือหน่วยที่ใช้ในการคิดค่าบริการ คุณจะได้รับเครดิตเมื่อเติมเงินเข้าระบบ Playboard เครดิตจะถูกหักเฉพาะเมื่อ:

1. มีผู้เรียนลงทะเบียนเข้าชมคอร์สของคุณจริงๆ
2. คุณสร้างลิงก์คำเชิญเพื่อให้ผู้เรียนเข้าสู่คอร์ส

**แผนการใช้งาน (Subscription Plan)**

แผนการใช้งานคือรูปแบบการจ่ายเงินเพื่อใช้บริการ Playboard มี 2 แบบ:

1. **Standard Plan** - รูปแบบการคิดค่าบริการแบบ "pay-as-you-go" หรือจ่ายเท่าที่มีการใช้งานจริง ตามเงื่อนไขการหักเครดิตที่ระบุด้านบน
2. **Business Plan** - รูปแบบการคิดค่าบริการตามที่ทางแบรนด์ตกลงกับ Playboard ในสัญญาระยะยาว เป็นแผนสำหรับธุรกิจที่มีความต้องการใช้งานเฉพาะ

**สมาชิก (Member)**

สมาชิกคือผู้ที่ลงทะเบียนเข้าชมคอร์สของคุณ สามารถเข้าชมได้ 2 วิธีหลัก:

1. ผ่านลิงก์คำเชิญที่คุณส่งให้
2. ชำระเงินผ่าน QR Code และอัปโหลดสลิปการโอนเงิน ระบบจะตรวจสอบและอนุญาตให้เข้าชมโดยอัตโนมัติ

**ลิงก์คำเชิญ (Invite Link)**

ลิงก์ที่คุณสร้างขึ้นเพื่อให้ผู้เรียนเข้าชมคอร์สได้ทันทีโดยไม่ต้องผ่านขั้นตอนการชำระเงิน เช่น ในกรณีที่มีการชำระเงินภายนอกระบบ ลิงก์นี้ใช้ได้เพียงครั้งเดียวเท่านั้น

### เริ่มต้นใช้งาน Playboard ฟรี

คุณสามารถทดลองใช้ Playboard ได้ฟรีทันที เพียงแค่สร้างคอร์สแรกตามขั้นตอนด้านล่าง

ผู้ใช้ใหม่ทุกคนจะได้รับเครดิตฟรี ซึ่งเพียงพอสำหรับรองรับผู้เรียน 5-10 คนในคอร์สแรกของคุณ (จำนวนผู้เรียนขึ้นอยู่กับแพ็กเกจที่คุณเลือก)